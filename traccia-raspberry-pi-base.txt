Traccia Corta
-------------
Introduzione al Raspberry Pi

Il Raspberry Pi è un single-board computer (SBC) sviluppato in Inghilterra dalla Raspberry Pi Foundation.

L'idea di base del progetto è quella di realizzare un dispositivo economico, utile a favorire l'insegnamento dell'informatica nelle scuole.

Vedremo all'opera Raspberry Pi sia come Media Center, che come ambiente di sviluppo per applicazioni LAMP: Linux, Apache, MySQL e PHP, utilizzando un dispositivo grande come un pacchetto di sigarette.

Parleremo inoltre di una serie di altri utilizzi possibili, basati su software OpenSource come Retrogaming, Online Radio e Storage/Backup di rete.

Tutto questo lavorando con un hardware dal costo di 35 euro.



Traccia Lunga
-------------
Introduzione al Raspberry Pi

Il Raspberry Pi è un single-board computer (SBC) sviluppato in Inghilterra dalla Raspberry Pi Foundation.

Il suo lancio al pubblico è avvenuto alla fine del mese di febbraio 2012.

L'idea di base del progetto è quella di realizzare un dispositivo economico, utile a favorire l'insegnamento dell'informatica nelle scuole.

La scheda è stata progettata per ospitare sistemi operativi basati su un kernel Linux o RISC OS ed effettuare il boot da una scheda SD.

Tramite questo dispositivo è possibile fare tutto quello che si fa con un normale computer con installato Linux, ma stando nelle dimensioni di un pacchetto di sigarette.

Le prestazioni non sono sicuramente quelle di un moderno computer, ma nonostante questo è possibile utilizzare Raspberry Pi in una molteplicità di applicazioni.

Durante l'evento vedremo all'opera Raspberry Pi sia come Media Center, che come ambiente di sviluppo per applicazioni LAMP: Linux, Apache, MySQL e PHP, utilizzando una installazione di Wordpress e una di PHPMyAdmin, installata completamente su Raspberry Pi.

Oltre a questo parleremo di una serie di altri utilizzi possibili, basati su software OpenSource: Retrogaming, Online Radio, Storage/backup di rete etc.

Per ogni utilizzo analizzeremo da quali siti internet è possibile scaricare programmi e distribuzioni in grado di alterare il comportamento base di Raspebrry Pi.

Tutto questo verrà fatto utilizzando con un hardware dal costo di 35 euro.


